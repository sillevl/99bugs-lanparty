<template>
<article>
              <h3 class="text-center">Reglement 99 bugs LAN party</h3>
              <p>
                De 99 bugs LAN party vindt plaats in het B-gebouw van VIVES campus Oostende, Zeedijk 101, 8400 Oostende, op <strong>woensdag 28 juni vanaf 9u00 tot donderdag 29 juni 17u00</strong>.
              </p>
              <p>
                De deelnemers van de LAN party zijn studenten en oud-studenten van KHBO campus Oostende, VIVES campus Oostende en KU Leuven Technologiecampus Oostende. Deelname is <strong>gratis</strong>, maar inschrijven is verplicht. Het aantal <strong>deelnemers is beperkt tot 30</strong>. De organisatie behoudt het recht om op elk moment een persoon van deelname uit te sluiten.
              </p>
              <p>
                De organisatie van de 99 bugs LAN party draagt geen verantwoordelijkheid voor gebeurtelijke ongevallen met schade aan personen of goederen.
              </p>
              <p>
                Elke deelnemer wordt geïdentificeerd aan de hand van naam en e-mailadres. De deelnemer krijgt een IP adres toegewezen gedurende de 99 bugs LAN party. Alle dataverkeer wordt gelogd en bewaard volgens de wettelijke bepalingen met betrekking tot de verwerking van persoonsgegevens. Deze gegevens worden niet met derden gedeeld. Gebruik van hardware of software om deze identificatie te voorkomen is verboden. Er wordt van de deelnemers verwacht om zelf de nodige acties te ondernemen om het verspreiden van malware of illegale data te voorkomen.
              </p>
              <p>
                Om overlast te vermijden dient elke deelnemer gebruik te maken van een hoofdtelefoon of het geluid van de computer uit te schakelen.
              </p>
              <ul>
                <li><strong>VIVES:</strong> Vives Oostende</li>
                <li><strong>Lanparty:</strong> 99 bugs LANPARTY</li>
                <li><strong>99 bugs:</strong> 99 bugs hackerslab te Vives Oostende</li>
              </ul>

              <h4>Artikel 1: Organisatie</h4>
              <p>VIVES organiseert een lanparty genaamd 99 bugs LANPARTY, gedurende dewelke bij een aantal wedstrijden prijzen te winnen zijn. De bijhorende wedstrijden lopen van het begin van de lanparty tot net voor het einde van de lanparty (data zijn op te vragen via de website).</p>
              <p>Door deelname aan 99 bugs LANPARTY verklaart elke deelnemer zich akkoord met dit reglement, alsook met elke beslissing die VIVES daarover neemt.</p>
              <p>VIVES houdt toezicht op het regelmatige verloop van de lanparty en op de strikte toepassing van het reglement. De beslissingen van VIVES kunnen niet worden betwist.</p>
              <p>VIVES behoudt zich ten allen tijde het recht om wijzigingen aan te brengen aan het reglement. Deze wijzigingen zullen gepubliceerd worden op haar website http://lan.99bugs.be/. VIVES zal, met inachtneming van de wet van 8 december 1992 tot bescherming van de persoonlijke levenssfeer zoals gewijzigd door de Wet van 11 december 1998 ten opzichte van de verwerking van persoonsgegevens, de persoonsgegevens die bij registratie voor 99 bugs LANPARTY meegedeeld worden opslaan in zijn databanken. Deze gegevens zullen NOOIT aan derden, voor gelijk welk doeleinde, zij het commercieel zij het persoonlijk, verkocht worden.</p>
              <p>Alle persoonlijke gegevens die de deelnemers doorgeven aan VIVES zullen met de grootste discretie bewaard worden. Bij het versturen van persoonlijke gegevens, erkent de deelnemer evenwel dat de verzending van zulke gegevens via het Internet nooit zonder risico is. Schade die het gevolg is van het gebruik van persoonlijke gegevens van de deelnemer door onbevoegden kan in geen geval verhaald worden bij VIVES.</p>

              <h4>Artikel 2: Deelname</h4>
              <p>Iedere student en oud-student kan deelnemen aan 99 bugs LANPARTY en haar bijhorende wedstrijden, zolang er inschrijvingsplaatsen resteren. Er kan enkel individueel ingeschreven worden. Per persoon en per e-mail adres wordt slechts 1 inschrijving toegelaten.</p>
              <p>Deelnemen aan de lanparty kan enkel via Internet op http://lan.99bugs.be door aldaar het daartoe bestemde deelnemingsformulier in te vullen. Deelnemingsformulieren die niet volledig ingevuld zijn worden als ongeldig aanzien.</p>
              <p>De deelnemingsformulieren zijn geldig vanaf het moment dat VIVES ze in haar bezit heeft (dat wil zeggen, wanneer ze na de inschrijving online opgenomen zijn in haar databanken). Deelnemingsformulieren moeten ten laatste op de dag voor het evenement, om 23u59, in het bezit zijn van VIVES om geldig te zijn, onder voorbehoud van het recht van VIVES om de inschrijvingen vervroegd af te sluiten indien de beschikbare plaatsen bezet zijn of om praktische redenen. De online inschrijving en de registratie in de databanken van VIVES geldt als bewijs.</p>
              <p>De organisatoren dragen geen enkele verantwoordelijkheid voor online inschrijvingen die niet in de databanken terug te vinden zijn.</p>
              <p>Indien de deelnemer niet aanwezig kan zijn door ernstige overmacht moet de deelnemer minstens 48u voor de aanvang van de lanparty contact opnemen met VIVES (eventueel via mail 99bugs@vives.be).</p>
              <p>Het inschrijvingsgeld zal in ontvangst worden genomen bij aankomst van de deelnemer.</p>

              <h4>Artikel 3: Bepaling van de winnaars/prijzen</h4>
              <p>De winnaars zullen op het einde van de lanparty, op de plaats waar de lanparty gehouden wordt, op de hoogte gebracht worden onder meer via omroeping.</p>
              <p>De prijzen zijn niet ruilbaar tegen speciën of andere voordelen in natura en kunnen niet doorgegeven worden aan derden. De winnaars moeten zich uiterlijk tegen het einde, op de plaats waar de lanparty gehouden wordt, bekendmaken bij de organisatoren. Bij niet tijdige aanmelding zullen de prijzen in kwestie toekomen aan 99 bugs.</p>

              <h4>Artikel 4: Algemeenheden</h4>
              <p>VIVES kan in geen geval aansprakelijk worden gesteld voor enige schade, zowel directe als indirecte, aan personen, al dan niet deelnemers, of materialen (hier inbegrepen hard- en software) als gevolg van het deelnemen aan de lanparty en haar bijhorende wedstrijden, alsook als gevolg van het aansluiten van enige apparatuur op de netwerken voorzien door VIVES, inbegrepen maar niet limitatief het elektriciteitsnet en computernetwerk. Dit geldt eveneens voor technische storingen en/of mankementen in de hard-of software, of van 99 bugs LANPARTY waardoor deelname aan de wedstrijd tijdelijk ofwel niet mogelijk is, onderbroken wordt of moeilijk verloopt.</p>
              <p>Het is niet toegelaten te roken/alcoholische dranken/drugs te gebruiken in het gebouw. De lanparty wordt gehouden op het 2de verdiep van het B-gebouw te Zeedijk 101 - 8400 OOSTENDE. De deelnemers aanvaarden de regels van dat huis, zullen deze respecteren en zullen zich correct gedragen. Deelnemers die zich te buiten gaan aan dronkenschap, vandalisme, oproer, ruzie of ordeverstoring kunnen ten allen tijde de toegang tot de lanparty ontzegd worden en bij ernstige misdrijven zal de politie verwittigd worden.</p>
              <p>Het gebruik van speakers is niet toegestaan. Speakers die aan of in de monitor bevestigd zijn mogen ook niet worden aangezet. Iedereen dient zich te voorzien van een hoofdtelefoon of brengt de lanparty door in stilte. Er zal hierop controle zijn en deelnemers die zich niet aan deze regelgeving houden, kunnen verwijderd worden van de lanparty. Andere middelen om geluid te produceren zoals toeters en dergelijke zijn tevens verboden.</p>
              <p>Het is ten strengste verboden om eigen onderdelen toe te voegen aan het computer- en elektriciteitsnetwerk naast een PC of een spelcomputer. Hieronder vallen onder andere switches, routers, hubs en dergelijke toestellen. Het is tevens verboden om niet PC gerelateerde toestellen aan te sluiten op het elektriciteitsnetwerk. Hieronder begrijpen we onder andere frigo’s, microgolven, waterkokers, ijskasten en alle andere niet computer gerelateerde toestellen. Indien er wel dergelijke toestellen aangesloten worden kan dit een stroomtekort veroorzaken en alle gevolgen van dien worden de verantwoordelijkheid van de eigenaar van het toestel.</p>
              <p>Stekkerblokken met schakelaar worden in beslag genomen door de organisatie gedurende je verblijf op de lanparty . Op alles wordt een sticker gekleefd met daarop je coördinaten. Bij het verlaten van de lanparty kan je alles komen ophalen, enkel op vertoon van identiteitskaart. (ter info: stekkerblokken met schakelaars zijn niet toegestaan omdat deze een kleine verliesstroom hebben. Als er meerderen op een kring een kwalitatief mindere blok gebruiken, zal de stroom onherroepelijk uitvallen.)</p>
              <p>VIVES is niet verantwoordelijk voor ongeval, verlies of diefstal. Elke deelnemer ziet af van elk verhaal tegen VIVES en tegen de organisatoren in dit verband.</p>
              <p>Alle deelnemers van de lanparty zijn verplicht om de voorziene vuilbakken te gebruiken. Er dient gesorteerd te worden zoals aangegeven op de locatie. Het is niet toegestaan om goederen of vuilnis achter te laten op andermans tafel of zitplaats. Bij klachten zal gevraagd worden om uw goederen te verwijderen, indien nodig zal de organisatie de goederen verwijderen. Ook lege of niet gebruikte plaatsen dienen vrij te blijven tijdens de gehele duur van de lanparty.</p>
              <p>Alle nooduitgangen moeten ten allen tijde vrijgehouden worden. Er dient minstens 4 meter vrije ruimte te zijn voor en naast de deur. Iemand die goederen plaatst binnen de 4 meter voor en rond de deur zal verantwoordelijk gehouden worden voor de gevolgen.</p>
              <p>Het is ten strengste verboden om toestellen mee te brengen of te gebruiken die op één of andere manier projectielen afvuren. Hieronder vallen zowel wapens als zelfgemaakte constructies. Replica wapens worden ook niet toegelaten. Ook het afvuren van een projectiel, een kogel of een ander voorwerp, zal een uitsluiting betekenen voor de persoon die het projectiel afvuurde en voor de eigenaar van het voorwerp waarmee het projectiel is afgevuurd. Hieraan zouden we ook graag toevoegen dat ten strengste verboden is om apparaten te gebruiken die buskruit of andere explosieve materialen bevatten. Hierbij denken we in eerste instantie aan rookbommen, granaten, kogels en soortgelijke constructies. Zelfgemaakte constructies zijn hierbij ook verboden, zowel in de zaal als op het terrein rond de zaal. Het zichtbaar maken hiervan zal zorgen voor de uitsluiting van de eigenaar ervan. Het gebruik ervan zal zorgen voor het uitsluiten van de eigenaar als van de persoon die het voorwerp gebruikt heeft.</p>
              <p>Alle eventuele aanpassingen of verbeteringen aan dit reglement, daarbij inbegrepen tijdens de loop van de lanparty en haar bijhorende wedstrijden, gelden onverkort als punt van reglement.</p>

              <h4>Artikel 5: Verbod van misbruik</h4>
              <p>De deelnemer is als enige verantwoordelijk voor de gegevens die hij consulteert, opvraagt of doorstuurt. In het algemeen kan VIVES niet aansprakelijk worden gesteld voor inbreuken die derden of de deelnemer plegen via het netwerk en de infrastructuur van VIVES. Als het netwerk en infrastructuur van VIVES gebruikt wordt op enige wijze die in strijd zou zijn met onderhevig reglement en al haar voorwaarden, of met andere geldende voorschriften, zullen de noodzakelijke maatregelen genomen worden teneinde de inbreuk stop te zetten en heeft VIVES het recht om naar eigen oordeel de deelnemer onmiddellijk uit te sluiten en te verwijderen, zonder verwijl en zonder voorafgaande ingebrekestelling, zonder dat VIVES tot enige schadevergoeding gehouden is. Elke deelnemer is aansprakelijk en zal VIVES schadeloos stellen voor alle kosten en schade die voortvloeien uit het oneigenlijk of onrechtmatig gebruik van het netwerk en infrastructuur door de deelnemer of door een derde partij en is tevens verplicht VIVES te vrijwaren tegen vorderingen van derden, daarbij inbegrepen vorderingen naar aanleiding van gebruik niet conform aan onderhevig reglement. Deze clausule is eveneens van toepassing indien de deelnemer gegevens verspreid of toegankelijk maakt op onrechtmatige wijze of met inbreuk op de rechten van derden, zoals intellectuele rechten en naburige rechten. De deelnemer vrijwaart VIVES voor elke vordering van derden in dit verband.</p>
              <p>VIVES en/of haar leveranciers kunnen niet aansprakelijk worden gesteld voor inbreuken die derden of de deelnemer plegen via haar netwerk. Het netwerk en infrastructuur van VIVES mag uitsluitend worden gebruikt voor wettelijk toegestane doeleinden. Het is onder meer ten strengste verboden om een verbinding te maken of om materiaal te zenden, ontvangen, uploaden of downloaden, gebruiken of hergebruiken:</p>
              <ul>
                  <li>waarvan het bestaan, de inhoud, het bezit, de verspreiding of het gebruik bedreigend, obsceen of frauduleus is;</li>
                  <li>dat inbreuk pleegt op auteursrechten of andere intellectuele eigendomsrechten, rechten van derden of wettelijke bepalingen;</li>
                  <li>dat een misdrijf vormt of een inbreuk op een rechterlijk bevel, een overheidsbesluit of enigerlei andere illegale handeling vormt.</li>
              </ul>
              <p>Het is verboden het netwerk en infrastructuur van VIVES te gebruiken voor elke actie die leidt tot:</p>
              <ul>
                  <li>de illegale of zonder toestemming genomen toegang tot de gegevens van de verbonden netwerken;</li>
                  <li>de aantasting of het in gevaar brengen van de goede werking van het IP netwerk en infrastructuur;</li>
                  <li>het in gevaar brengen van of de aantasting van de integriteit van computergegevens of de beschadiging of vernietiging van de informaticagegevens of van hun betrouwbaarheid;</li>
                  <li>het in gevaar brengen van of de aantasting van de privacy van derden in het algemeen of van andere deelnemers van het netwerk in het bijzonder.</li>
              </ul>
              <p>Het is verboden om illegale software binnen te brengen of te gebruiken alsook enig ander materiaal dat illegaal is of inbreuk pleegt op intellectuele eigendomsrechten of rechten van derden. Elke deelnemer vrijwaart VIVES voor elke vordering van derden in dit verband. VIVES is niet aansprakelijk voor inbreuken die deelnemers plegen via haar netwerk of infrastructuur. Elke deelnemer is aansprakelijk voor schade die voortvloeit uit het onrechtmatig gebruik ervan.</p>
              <p>De deelnemer erkent dat VIVES niet in staat is de inhoud van de op haar server(s) en op de verschillende plaatsen geplaatste informatie te controleren. De deelnemer is en blijft alleen verantwoordelijk voor de inhoud van alle uitgewisselde gegevens, met inbegrip van maar niet beperkt tot de keuze en de gevolgen van het plaatsen van links naar andere servers of PC's. Elke deelnemer vrijwaart VIVES voor elke vordering en schade dienaangaande van derden.</p>
              <p>Elke applicatie die het netwerk en infrastructuur overbelast of op onredelijke wijze belast, op welke wijze dan ook, zal worden beschouwd als een potentieel offensief gebruik van het netwerk en infrastructuur (overspoelen en weigeren van service) en is verboden. De deelnemer zal geen piraterij of hacking plegen tegenover het systeem van VIVES en hun leveranciers, of tegenover enig ander systeem.</p>
              <p>De deelnemers aanvaarden dat de door hun hardware en software gegenereerde netwerktrafiek verzameld en bijgehouden mag worden door VIVES. De deelnemer aanvaardt dat hij op ieder moment VIVES toegang zal verschaffen tot zijn hardware en software ten behoeve misbruik op te sporen en te sanctioneren.</p>

              <h4>Artikel 6: Geschillen</h4>
              <p>De deelnemers aanvaarden dat hun naam en/of de foto gepubliceerd worden alsook dat hun beeltenis of portret gereproduceerd en aan het publiek kenbaar wordt gemaakt op enigerlei wijze, daarbij inbegrepen via film en streaming, en dit onder meer op de website(s) van de organisatoren, waaronder deze met URL http://99bugs.be.</p>
              <p>VIVES kan in geen geval aansprakelijk worden gesteld voor eventuele gevolgen die het openbaar maken van deze gegevens zou hebben voor de deelnemers.</p>
              <p>Elke poging tot fraude wordt bestraft met onmiddellijke uitsluiting van de deelnemer. Personen die op welke wijze ook de lanparty en haar bijhorende wedstrijden vervalsen, een inbreuk plegen op het reglement of pogingen daartoe ondernemen, worden volledig van de lanparty en haar bijhorende wedstrijden uitgesloten; hun deelname geldt als niet bestaande.</p>
              <p>In geval van bemiddeling of geschillen is enkel de rechtbank van Oostende/Brugge bevoegd.</p>
              <p>Door aan de lanparty, georganiseerd door VIVES, deel te nemen aanvaardt men zonder voorbehoud alle punten van het reglement en de wedstrijdreglementen, evenals elke beslissing die de organisatoren genoopt zijn te treffen. Tegen hun beslissing is geen verhaal mogelijk.</p>
              <p>Indien er vragen of opmerkingen zijn, dan kunt u hun contactgegevens terugvinden op de website van 99 bugs, <a href="http://99bugs.be">http://99bugs.be</a>.</p>

            </article>
</template>